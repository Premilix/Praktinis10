# Praktinis10
Praktinis darbas nr. 10

Užduotis
Kolekcionieriai renka pašto ženklus. Jie tarpusavyje keičiasi jais, perka vieni iš kitų aukcionuose. Suraskite, koks pašto ženklas yra populiariausias (gali būti keli). Nustatykite, ar visi kolekcionieriai turi bent po vieną šio pašto ženklo vienetą. Sudarykite sąrašą kolekcionierių, neturinčių šio pašto ženklo, ir surikiuokite tą sąrašą abėcėliškai. Jei yra keli populiariausi ženklai, suformuokite kiekvienam jų atskirą kolekcionierių sąrašą.

Duomenys:
Tekstiniame faile D1.txt yra duomenys apie pašto ženklus: pašto ženklo pavadinimas, išleidimo metai, vidutinė kaina, už kurią galima pašto ženklą įsigyti aukcione (eurai);
Tekstiniame faile D2.txt yra duomenys apie kolekcionierius: kolekcionieriaus pavardė vardas, pašto ženklo pavadinimas, turimų pašto ženklų kiekis.
Pašto ženklo pavadinimui skirta 20 pozicijų, pavardei vardui taip pat 20 pozicijų.

Nurodymai
// 1. Sukurkite savo GitHub paskyrą.
2. Pasirinkite duomenų struktūras.
3. Pasirinkite kintamuosius ir duomenų rinkinius, kurie bus reikalingi sprendžiant užduotį.
4. Sukurkite 3 pradinių duomenų failų rinkinius:
a)Yra 3 populiariausi pašto ženklai. Dviejų iš jų neturi po kelis kolekcionierius. Vieną jų turi 
visi.
b)Yra tik vienas populiariausias ženklas. Jo neturi 2 kolekcionieriai.
c)Yra tik vienas populiariausias ženklas. Jį turi visi kolekcionieriai.
5. Duomenys įvedami iš failo, atsakymai spausdinami į failą.
6. Sukurkite duomenų įvedimo iš failų funkcijas.
7. Sukurkite pradinių duomenų spausdinimo į failą funkcijas.
8. Sukurkite rezultatų sąrašų spausdinimo į failą funkcijas.
9. Sukurkite populiariausių pašto ženklų sąrašo be pasikartojimų funkciją.
10. Sukurkite funkciją, kuri suranda asmenis, neturinčius nurodyto pašto ženklo ir surašo juos į 
naują sąrašą.
11. Sukurkite rikiavimo funkciją.
12. Užrašykite pagrindinę programą. Ciklų joje neturi būti.
13. Išspręskite uždavinį.

Jei reikia, galite susikurti papildomas funkcijas
